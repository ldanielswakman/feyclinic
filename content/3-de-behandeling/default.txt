Title: De behandeling

----

Text: ### Vóór de behandeling

(image: indicaties.jpg)

### De behandeling zelf

FEY Clinic biedt u – voorafgaand aan de behandeling van uw keuze – vrijblijvend en kosteloos een intakegesprek met een arts aan. Er wordt dan gekeken of er geen medische bezwaren zijn tegen een behandeling, de probleemgebieden worden in kaart gebracht en u krijgt een persoonlijk, geheel op uw situatie toegesneden advies.
Daarna kan er meteen met een behandeling gestart worden of besluit u om de informatie nog even te verwerken en later wel of geen behandeling te willen ondergaan.
Als u eenmaal ontspannen op de behandelstoel ligt, zal de arts met een ultra-dun naaldje de filler in de huid injecteren. In de meeste gevallen zijn er diverse injecties nodig voor het gewenste resultaat. De behandeling is vrijwel pijnloos. In alle fillers van FEY Clinic zit verdovingsvloeistof om de behandeling zo comfortabel mogelijk te maken.
Subtiele verbeteringen kunnen het verouderingsproces vertragen. Uw uiterlijk verandert niet, maar de jeugdige vormen en rondingen van vroeger worden weer hersteld.
Bij FEY Clinic wordt alleen gebruik gemaakt van tijdelijke rimpelvullers die een subtiel en natuurlijk resultaat geven. Eventueel bestaat er zelfs de mogelijkheid om de filler te neutraliseren zonder problemen.

### Vóór en na

(image: voor-na-vrouw.jpg)
(image: voor-na-man.jpg)

Veelal zal na de behandeling behoudens wat lichte roodheid en bij hoge uitzondering een klein blauw plekje niemand zien dat u net behandeld bent. U kunt direct uw dagelijkse bezigheden hervatten.
Na de behandeling met fillers ontvangt u de POST-PROCEDURE-KIT bestaande uit:

1. Deep Repair Balm
2. Renforcer/Strengthener RHA ᵀᴹ Serum
3. Derma-Restructuring Cream

Indien u aspirines of andere vergelijkbare medicatie gebruikt, dan bestaat er een verhoogde kans op het ontstaan van een blauwe plek en een bloeding ter plaatse van de injectie. Stopzetten van de medicatie (indien mogelijk) een week voor de behandeling is voldoende om deze kans te reduceren.
Bij een filler ziet u direct al een verbetering. Wanneer de aanvankelijke zwelling en mogelijke roodheid zijn verdwenen zal het resultaat nog mooier worden. Het effect houdt gemiddeld 9 tot 12 maanden aan.
Een behandeling met Botox geeft in tegenstelling tot fillers niet direct een zichtbaar resultaat. De werking begint na 3-4 dagen en is maximaal na 2 weken. Het effect houdt 3 tot 6 maanden aan.
Na een behandeling met Botox of fillers kan er sprake zijn van lichte roodheid, zwelling , gevoeligheid of een gevoel van jeuk op de behandelde plek. Dit is een normaal neveneffect van de injectie. Deze ongemakken zijn tijdelijk en verdwijnen meestal na 1 of 2 dagen.
Vermijdt aanraking van het behandelde gebied gedurende 6 uur na behandeling. Niet wrijven, niet masseren van het behandelde gebied. Daarna kan er een lichte make-up worden aangebracht en kan de behandelde plek zacht met water en zeep gewassen worden.
Ga de eerste uren na de behandeling niet liggen (alleen bij Botox), doe geen intensieve sporten en gebruik geen powerplate.
Wacht met het blootstellen van de behandelde plek aan intense warmte, zoals solarium, sauna’s en zonnebaden of extreme kou totdat de eerste zwelling is verdwenen.
Ga bij voorkeur de eerste dagen niet naar de schoonheidspecialiste (i.v.m. masseren, stomen etc).

----

Icon: ios-pulse