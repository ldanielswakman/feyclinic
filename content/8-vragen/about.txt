Title: Vragen

----

Text: <h4 class="question">Is Botox vooral geschikt om rimpels te behandelen of juist ook om rimpels te voorkomen?</h4>
<p class="answer">Botox is zeker geschikt om rimpels mee te behandelen. Vaak bestaan bepaalde plooien al jaren door de mimiek van het gezicht, waardoor fronsrimpels, voorhoofdrimpels of kraaienpootjes ontstaan. Deze rimpels ontstaan dus met name door de onderliggende spierwerking. Botox ontspant deze spieren zodat de rimpels vervagen. In Amerika is er een tendens dat steeds meer jonge mensen preventief worden behandeld met Botox. Indien de spieren van eerder genoemde rimpels regelmatig ontspannen zijn, zullen er minder snel rimpels ontstaan. Uiteraard doet Botox niets op de vertraging van de huidveroudering.</p>

<h4 class="question">Hoe gaat de behandeling in zijn werk?</h4>
<p class="answer">Een Botox behandeling is een relatief eenvoudige behandeling die bestaat uit een aantal kleine prikjes in de betreffende spiergroepen. Hiervoor worden uiterst dunne naaldjes gebruikt. Per behandelgebied zijn er een aantal vaste prikpunten om deze rimpels te behandelen. Uiteraard is een goede kennis van de anatomie van groot belang en het uiteindelijke resultaat wordt mede bepaald door de kundigheid van de arts.</p>

<h4 class="question">Hoe vaak moet de behandeling worden herhaald?</h4>
<p class="answer">Een behandeling met Botox geeft in tegenstelling tot fillers, niet direct een zichtbaar resultaat. De werking begint vanaf ongeveer 3 á 4 dagen en houdt gemiddeld 3 tot 6 maanden aan. Vaak zien we bij een tweede, derde behandeling en volgende behandelingen een wat langere werking dan bij de eerste keer. Botuline toxine is een eiwit en geheel biologisch afbreekbaar. Er zijn zeer veel wetenschappelijke publicaties bekend die de veiligheid en de effectiviteit van dit product aantonen. De kosten kunnen soms enorm variëren per kliniek of land. Hele goedkope Botox prijzen wijst veelal op een extra verdunde oplossing waardoor het product minder lang werkt, of het gebruik van een Botuline toxine van dubieuze afkomst. Opletten dus!</p>

<h4 class="question">Wat zijn de eventuele risico's en bijwerkingen?</h4>
<p class="answer">Zoals reeds genoemd is Botox een officieel geregistreerd geneesmiddel dat zeer goed onderzocht is. Net als ieder geneesmiddel kan ook Botox bijwerkingen geven, maar de kans hierop is zeer klein. Soms kan er bij de behandeling van een fronsrimpel of voorhoofdsrimpels wat Botox diffunderen naar lager gelegen gebieden, waardoor wenkbrauwen kunnen gaan zakken of oogleden kunnen gaan hangen. Dit soort effecten komen zelden voor, houden meestal maar twee weken aan en herstellen zich spontaan. Dergelijke complicaties hebben vaak ook te maken met de ervaring en de injectietechniek van de arts.</p>

<h4 class="question">Wanneer mag het niet?</h4>
<p class="answer">Er zijn een aantal gevallen bekend waarbij men liever geen Botox behandeling uitvoert, zoals mensen met spierzwakte en mensen met slikproblemen of ademhalingsproblemen. Tevens worden vrouwen die zwanger zijn ontraden om een behandeling te laten uitvoeren. Indien een Botox behandeling te vaak achter elkaar (binnen 3 maanden) wordt uitgevoerd kan dit de kans verhogen op intolerantie van het product, m.a.w. men wordt minder gevoelig voor een Botox behandeling en het werkt dus minder goed. Tevens zou te vaak injecteren kunnen leiden tot een afname van het spiervolume en de spierwerking. Het is daarom belangrijk om een interval van minimaal 3 maanden aan te houden.</p>

----

Icon: ios-help-outline